370 s. 1·quAE Aouim‘rts opuscum.

cipum regimen, circa quod est respondendum, secundum senten-
tiam sacrae Scripturae. Dicitur enim in Eccli. x, 2 ε Secundum
,iudice-m populi, sic et ejus ministri sunt, et qualis est rector civi-
tatis, tales habitantes in ea. Tales enim principes modum habent
communiter regendi, regaliter, vel imperialiter, nisi forte in ali-
quibus locis propter consuetudinem usurpatam, vel ex tyrannide,
vel propter malitiam gentle, quia aliter domari non possunt, ut
dictum est supra, nisi tyrannico regimine, ut accidit in insula
Sardiniae et Corsicae3 item in quibusdam insulis Graeciae3 item
in Cypro, in quibus domipantur’nobiles principatu ⁴despotico vel
tyrannico ε unde et de insula Siciliae tradunt historiae, quod
semper fuit nutrix tyrannorum3 in partibus etiam Italiae comites
et alii principeS, nisi forte per violentiam tyrannizent, oportet
subditos suos regere more politico et civili.

Inveniuntur etiam apud eos quaedam nomina dignitatum ex
jure imperii dependentium, et supra simplicem militiam trans-
cendentium, ut sunt. valvasalli et cathani, qui et proceres appel-
lentur. jurisdictionem super subditos habeuteS‚ quamvis hodie
per civitatum potentiam sit diminuta, vel subtracta totaliter.
Valvasalli autem vocantur a valviS‚ quia deputati erant a custo-
diendum portas palatii regalis sive imperialiS, quos nos ostiarios
appellamus. Cathani ab universalitate operum in curia principum
et strenuitate super alios simplices milites sunt dicti, qui et pro-
ceres quasi ante alios procedentes dicuntur, καθα enim univer-
sale graeco nomine significamus. Multa etiam sunt alia nomina,
secundum diversas regiones et linguas, ad beneplacitum princi*
pum instituta.‘Sed hoc ad praesens sufficiat, reliqua reservando
ad regimen politiae, de quo specialis debet esse tractatus propter
⁴ diffusionem materiae‚ ubi de nominibus dignitatum agetur, prout

patietur natura regiminis, secundum diversos provinciarum
meree, ut- philosophi et historici tradunt scriptores.

Χ

